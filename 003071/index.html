<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="en" lang="en"><head><title>Çocuk Dilinde Deyimlerin Anlamlandırılması ve Öntürlük Etkisi - lingbuzz/003071</title><meta http-equiv="Content-Type" content="text/html;charset=utf-8"/><meta http-equiv="Content-Script-Type" content="text/javascript"/><link rel="canonical" href="/lingbuzz/003071"/><meta name="description" content="Günümüzde daha pek çok çalışmayı gerektiren dilbilim ve psikoloji alanına giren sorunlar, dil edinimi ile ilgili çalışmalardan gelecek verilerle aydınlanma bulmakta ve ortaya çıkan bilgi ise bir takım - lingbuzz, the linguistics archive"/><link rel="stylesheet" type="text/css" href="/buzzdocs/styles/article-editor.css"/><link rel="stylesheet" type="text/css" href="/lingbuzz"/></head><body alink="#111111" vlink="#333344" link="#3333AA" onload="onLoad()">&nbsp;<p></p><center><font size="+1"><b><a href="/lingbuzz/003071/current.pdf">Çocuk Dilinde Deyimlerin Anlamlandırılması ve Öntürlük Etkisi</a></b></font><br/><a href="/lingbuzz/003071">Hueseyin Uysal</a><br/>June 2015</center>&nbsp;<p></p>Günümüzde daha pek çok çalışmayı gerektiren dilbilim ve psikoloji alanına giren sorunlar, dil edinimi ile ilgili çalışmalardan gelecek verilerle aydınlanma bulmakta ve ortaya çıkan bilgi ise bir takım soruları beraberinde getirmektedir. Kavram mı yoksa sözcük mü önce edinilir? Dil gelişimi ile birlikte öğrenilen yeni kavramların zihinde örgütlenmesi, nasıl bir düzeni takip eder? Bu soruları merkezinde bulunduran Öntür Kuramı, ulamın dereceli bir içyapısı olduğunu öne sürerek ulam öğelerinin, bulunduğu ulamı en iyi temsil eden öğeler etrafında odaklandığını savunmaktadır. Dereceli bir üyelik söz konusu olunca, zihinden çağrılma ve kavranma zorluğu üzerinde kavramın öntürlüğü etkili olmaktadır. İşte bu çalışma, deyimlerin bileşen adlarının öntürlüğü ve deyimin anlamlandırılması arasında bir koşutluğun olup olmadığını sorgulamaktadır. Araştırma grubu, anasınıfı, 3. sınıf, 5. sınıf ve 8. sınıflardan çocukları kapsamakta olup ilk uygulamada BEDEN BÖLÜMÜ üst ulamına ait kavramların bu yaşlara göre öntürlük değerleri sormaca yöntemiyle belirlenmiştir. Ortaya çıkan verilerden yola çıkarak seçilen kavram adlarını bileşeni olarak bulunduran ad + eylem yapısındaki deyimler, ad bileşeninin öntürlüğüne göre derecelendirilmiş ve her biri bir öykünün sonuç tümcesi olarak verilmiştir. Deyimlerin ya değişmeceli ya da gerçek anlamlarını yansıtan ya da konu dışı olan resimler hazırlanarak, bir kavrama testi oluşturulmuştur. Çocuk katılımcılar, öyküleri dinleyip sonundaki deyimi duydukları anda, öyküden anladıklarına dayalı olarak resimlerden birisini seçmişlerdir. Verilen yanıtların doğruluğu ve tepki süresi dikkate alınarak, deyimlerin anlamlandırılmasında bir öntürlük etkisi olup olmadığına yönelik çözümleme yapılmıştır. Anasınıfı grubu, ağırlıklı olarak gerçek anlamı seçmiş olup, diğer gruplarda ise ilerleyen yaşla birlikte değişmeceli anlama bir yönelim gözlenmiştir. Deyimlerin anlamlandırılmasında öntürlük etkisinden bahsetmeyi mümkün kılan bu bulgular, deyimlerin kalıplaşmış ve tek parça sözcükler olduğunu dolayısıyla bileşen sözcüklerin deyimin değişmeceli anlamı üzerinde bir etkisi olmadığını öne süren varsayımlara karşıt veri niteliğindedir. Diğer bir deyişle, deyimlerin anlamlandırılmasında, değişmeceli anlama erişildiği durumda bile gerçek anlama bir şekilde erişim sağlandığına dair, alanda yaygın çalışılmış tanınırlık ve saydamlık kriterlerinden farklı olarak, öntürlük kriteriyle kanıt sunulmuştur.<table cellspacing="15" valign="top"><tr><td>Format: </td><td>[ <a href="/lingbuzz/003071/current.pdf">pdf</a> ]</td></tr><tr><td>Reference: </td><td>lingbuzz/003071<br/><font size="-1"> (please use that when you cite this article)</font></td></tr><tr><td>Published in: </td><td></td></tr><tr><td>keywords: </td><td>öntürlük, deyimlerin anlamlandırılması, prototypicality, idiom comprehension, semantics, morphology</td></tr><tr><td>Downloaded:</td><td>203 times</td></tr></table><table cellspacing="15"><tr><p></p>&nbsp;<p></p>[ <a href="/lingbuzz/003071">edit this article</a> | <a href="/lingbuzz/003071">back to article list</a> ]</tr></table><script type="text/javascript">/*<![CDATA[*/function onLoad(){};/*]]>*/</script></body></html>
